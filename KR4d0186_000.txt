# -*- mode: mandoku-view; -*-
#+TITLE: 郴江百詠
#+DATE: 2015-08-24 23:58:01.796006
#+PROPERTY: ID KR4d0186
#+PROPERTY: BASEEDITION WYG    
#+PROPERTY: JUAN 提要
<pb:KR4d0186_WYG_000-1a>¶
欽定四庫全書　　　　　集部四¶
　郴江百詠　　　　　　　别集類三(宋/)¶
　　提要¶
　　　　(臣/)等謹案郴江百詠一巻宋阮閲撰閲字閎¶
　　　　休舒城人建炎初官至知袁州所撰有詩話¶
　　　　總龜别著錄又有松菊集今佚不傳此郴江¶
　　　　百詠則其宣和中知郴州時作其詩多入論¶
　　　　宗葢宋代風氣如是而閲素留心吟詠多識¶
<pb:KR4d0186_WYG_000-1b>¶
　　　　遺篇故尚不落為酸腐之語如東山詩云藜¶
　　　　杖芒鞵過水東紅裙寂寞酒樽空郡人見我¶
　　　　應相笑不似山公與謝公又乾明寺詩云直¶
　　　　松曲棘都休道庭下山茶為甚紅往往自有¶
　　　　思致又如愈泉一首所謂古來詩病知多少¶
　　　　試問從來療得無語雖著相然自為其詩話¶
　　　　一編而作是亦詩中有人異乎馬首之絡者¶
　　　　矣此本出自厲鶚家百詠尚缺其八考郴州¶
<pb:KR4d0186_WYG_000-2a>¶
　　　　志亦不載呉之振選宋詩鈔及曹庭棟選宋¶
　　　　詩存均未及收存之亦可補各家選本之遺¶
　　　　惟每題之下不註本事非對圖經而讀之有¶
　　　　茫不知為何語者或傳寫佚之歟袁州府志¶
　　　　載其宣風道上詩一首題春波亭詩一首鮑¶
　　　　氏知不足齋本錄于此集之末以補松菊集¶
　　　　之遺今亦從鮑本並錄存之焉乾隆四十六¶
　　　　年五月恭校上¶
<pb:KR4d0186_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0186_WYG_000-3a>¶
郴江百詠原序¶
郴古桂陽郡陳迹故事盡載圖史亦間見于名人才士¶
歌詠如杜子羙寄聶令入郴州韓退之郴江桞子厚登¶
北樓沈佺期望仙山戴叔倫過郴州之類是也山川寺¶
觀之勝城郭臺榭之壯未經品題者尚多亦可惜爾余¶
官于郴三年常欲補其闕愧無大筆雅思可為然因暇¶
日時強作一二小詩遂積至於百篇雖不敢比迹前軰¶
使未嘗到湖湘者觀之亦可知郴在荆楚自是一佳郡¶
<pb:KR4d0186_WYG_000-3b>¶
也宣和甲辰二月中和日舒城阮閱序¶
